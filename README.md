# Verkefni 7

Útfæra skal leik sem snýst um að giska á tölu sem er á milli 0 og 100. Forrit velur tölu á milli 0 og 100 af handahófi. Birta skal glugga sem biður notanda að slá inn tölu á milli 0 og 100.

Eftir ágiskun er birt:

* "Mjög nálægt" ef munur er undir 5
* "Nálægt" ef munur er undir 10
* "Frekar langt frá" ef munur er undir 20
* "Langt frá" ef munur er undir 50
* "Mjög langt frá" Annars


Ef talan er rétt skal birta notanda upplýsingar um það og bjóða upp á annan leik.

Ef notandi ákveður að spila ekki annan leik eru birtar upplýsingar um spilaða leiki á forminu:

```text
Þú spilaðir X leiki
Meðalfjöldi ágiskana var Y
```

Þar sem `Y` hefur tvo aukastafi.

Ef notandi ýtir á `Cancel` í miðjum leik eru birt skilaboð `Hætt í leik.` og síðan birtar upplýsingar um spilaða leiki á forminu hér fyrir ofan.

Sjá dæmi um leik í `leikur.mp4`.

Gefin eru föll í `scripts.js` og útskýring á því hvað þau eigi að gera. Ekki er krafa um að nota þau en útfæra skal forrit í því skjali.

## Villur

Ef DevTools eru opnuð undir „console“ sjást þær villur sem koma upp. Í gefnu skjali er ein villa sem sést vegna línu 44.

## Mat

* 20% – Snyrtilegt JavaScript án villna
* 30% – Útfærsla á utanumhaldi, hægt að hætta, birtir upplýsingar um spilaða leiki áréttu formi
* 50% – Útfærsla á að spila leik, tekur við tölu og birtir skilaboð.

## Sett fyrir

Verkefni sett fyrir í fyrirlestri mánudaginn 21. október 2019.

## Skil

Skila skal undir „Verkefni og hlutaprófa“ á Uglu í seinasta lagi fyrir lok dags fimmtudaginn 31. október 2019.

Skilaboð skulu innihalda:

* Slóð á verkefni á heimasvæði
* Slóð á GitHub repo fyrir verkefni, og  öllum dæmatímakennurum skal hafa verið boðið í repo ([sjá leiðbeiningar](https://help.github.com/articles/inviting-collaborators-to-a-personal-repository/)). Notendanöfn þeirra eru `anz1e`, `gunnnnii`, `magdadianaa`, `OlafurjonHI` og `Wolfcoder13` .

## Einkunn

Sett verða fyrir tíu minni verkefni þar sem átta bestu gilda 3,5% hvert, samtals 28% af lokaeinkunn.

Sett verða fyrir tvö hópverkefni þar sem hvort um sig gildir 11%, samtals 22% af lokaeinkunn.

---

> Útgáfa 0.1
